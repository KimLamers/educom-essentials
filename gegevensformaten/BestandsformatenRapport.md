Bestandsformaten

•	Markdown wordt gebruikt om opmaakelementen toe te voegen aan tekstdocumenten. Dit wordt gedaan met behulp van Markdown syntax; hierdoor is mogelijk om aan te geven op welke manier individuele woorden of woordgroepen eruit moeten zien, bijvoorbeeld vetgedrukt of schuingedrukt Het is o.a. ook mogelijk om tabellen, voetnoten, links of foto’s toe te voegen aan tekstbestanden met behulp van Markdown. Voordelen aan het gebruik van Markdown:
o	Het is een relatief eenvoudige manier om semantische betekenis te verbinden aan de inhoud, en door deze eenvoud is de instapdrempel voor gebruik vrij laag;
o	Het is eenvoudiger dan het werken met HTML-tags en is gemakkelijk te lezen voordat het wordt omgezet naar HTML;
o	Het toevoegen van opmaakelementen in Markdown onderbreekt de workflow niet, in tegenstelling tot programma’s zoals Word waarbij opmaak toegevoegd wordt door het klikken op knoppen in het programma;
o	Het werkt onafhankelijk van het platform waarop het geschreven wordt en is dus niet afhankelijk van het formaat van een editor.
Een aantal voorbeelden van Markdown:
o	http://www.unexpected-vortices.com/sw/rippledoc/quick-markdown-example.html 

•	JSON (of JavaScript Object Notation) is een gestandaardiseerd, op tekst gebaseerd formaat voor het noteren en delen van gegevens. Het wordt vaak gebruikt voor het serialiseren van gestructureerde gegevens en het uitwisselen van deze gegevens via een netwerk. JSON is in feite een string, of een gegevenstype dat wordt gebruikt om tekst weer te geven in plaats van getallen, maar kan worden omgezet naar het oorspronkelijke JavaScript-object wanneer men toegang wil hebben tot deze gegevens. Voordelen aan het gebruik van JSON:
o	De syntax van JSON is vrij simpel. Zelfs applicaties die niet weten welke type gegevens te kunnen verwachten, kunnen JSON interpreteren en het kan onafhankelijk van JavaScript gebruikt worden;
o	Het is licht van gewicht/gebruik en compact, en dit resulteert in snelle en efficiënte uitvoering van functies;
o	Het is een gemakkelijk te lezen er is geen aanvullende code nodig om het te kunnen lezen. Dit verhoogt de responsiviteit van bijvoorbeeld de kant van de server;
o	Het is gegevensgericht en niet documentgericht, waardoor data eenvoudiger in kaart kan worden gebracht;
o	De werkwijze van JSON resulteert in een eenvoudig formaat. Dit verbetert zowel de leesbaarheid als ook het gemak waarmee het wordt geschreven;
o	Het is handig voor het delen van data en wordt gebruikt als de verbinding tussen front-end en back-end talen voor het delen van gegevens. Dit is een snel proces in JSON;
o	Het wordt door de meeste browsers ondersteund. 
Een aantal voorbeelden van JSON:
o	https://developer.mozilla.org/en-US/docs/Learn/JavaScript/Objects/JSON 

•	XML (of eXtensible Markup Language) is een manier om data te definiëren, op te slaan en te delen. Het ondersteunt het uitwisselen van informatie tussen computersystemen zoals websites, databases en andere toepassingen.  XML beschrijft wat er in een document staat en houdt zich daarbij vooral bezig met hoe de informatie gestructureerd is, en in tegenstelling tot HTML niet hoe het visueel weergegeven is. In XML kan de gebruiker eigen tags creëren om data een label te geven. Ondanks deze flexibiliteit zijn er wel afspraken over het gebruik van deze tags in meer gestandaardiseerde vormen. Deze afspraken zijn handig voor het delen van gegeven. Voordelen aan het gebruik van XML:
o	Het stelt de gebruiker in staat om data te delen tussen databases en websites zonder dat daarbij beschrijvende informatie verloren gaat;
o	Het is flexibel en kan gebruikt worden om eigen aangepaste tags en attributen te maken, waardoor gebruikers hun eigen structuur kunnen creëren; 
o	Het is relatief eenvoudig te leren en te gebruiken en daardoor zeer toegankelijk;
o	Het kan op elk platform, besturingssysteem en apparaat gebruikt worden en het is compatibel met een grote hoeveelheid verschillende software en systemen.
Een aantal voorbeelden van XML:
o	https://www.javatpoint.com/xml-example 

•	SVG (of Scalable Vector Graphic) is een subset van XML, maar is een uniek type beeldformaat. Het maakt namelijk geen gebruik van individuele pixels in relatie tot de resolutie van een afbeelding, maar gebruikt vector data. Een vector is een element met een specifieke grootte en richting. Hierdoor is het mogelijk om afbeeldingen op te schalen naar elke resolutie zonder scherpte te verliezen. Voordelen aan het gebruik van SVG:
o	Het kan afbeeldingen opschalen zonder scherpte te verliezen. Hierdoor kunnen afbeeldingen met een minimale bestandsgrootte opgeslagen worden;
o	Het is mogelijk om hyperlinks en animaties toe te voegen;
o	Het bewerken van een SVG is eenvoudig en kan worden gedaan met behulp van populaire platforms en software;
o	 Aangezien SVG een subset is van XML, kunnen labels en beschrijvingen gebruiken worden die gemakkelijk te herkennen zijn door zoekmachines. 
Een aantal voorbeelden van SVG:
o	https://www.w3schools.com/graphics/svg_examples.asp 

•	YAML (YAML ain't Markup Language) is een data-serialisatietaal die gemakkelijk door mensen gelezen kan worden, en vaak gebruikt wordt voor het schrijven van bijvoorbeeld configuratiebestanden. Het is bedoeld voor gegevens, niet voor documenten. Het is ontworpen op een manier die het makkelijk te lezen en te begrijpen maakt, en kan daarnaast worden gebruikt in combinatie met andere programmeertalen. Bovendien is YAML is een superset van JSON en kan daardoor de functionaliteiten van JSON aan en heeft zelfs nog meer functionaliteiten. Voordelen aan het gebruik van YAML:
o	Het is mogelijk om complexe datastructuren op een leesbare manier (voor mensen)  weer te geven en daarnaast gemakkelijk te leren;
o	Het is over te dragen naar de meeste programmeertalen;
o	Het heeft een strikte syntax waardoor het aan flexibiliteit verliest, maar dit compenseert door een vergrootte robuustheid;
o	Het laadt snel en is gemakkelijk te verwerking in het geheugen.
Een voorbeeld van YAML:
o	https://www.redhat.com/en/topics/automation/what-is-yaml#:~:text=One%20of%20the%20most%20common,and%20is%20more%20user%2Dfriendly. 
	
